<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/eleman.css">
    <link rel="stylesheet" href="https://cdnjs.cloudflare.com/ajax/libs/font-awesome/5.15.1/css/all.min.css">
    <title>Gezilecek Yerler</title>
</head>
<body>
    <nav class="navbar">
        <h1><a href="index.html" class="one">ARTVİN</a></h1>
        <a href="gezi.html" class="two">Gezilecek Yerler</a>
        <a href="konaklama.html" class="three">Konaklama</a>
        <a href="yemekler.html" class="four">Yemekler</a>
        <a href="ilceler.html" class="five">İlçeler</a>
        <a href="form.html" class="six">İletişim</a>
        <a href="#" id="check"> 
           <i class="fas fa-adjust"></i>
           <small>Dark/Light</small>
        </a>
    </nav>

 <div class="container" id="one">

    <div class="info">
        <h1>MERKEZ</h1>
        <h2>Atatepe</h2>
        <img src="/images/atatepe.jpg" alt="">
        <p>
            22 metre yüksekliğinde 60 ton ağırlığındaki Artvin Atatürk Heykeli, Sıtkı Kahvecioğlu Vakfı tarafından yaptırılmıştır. Heykel, Atatürk'ün Dumlupınar'da kayaların üzerinde yürüdüğü anı canlandırmaktadır. Dünyanın en büyük Atatürk heykeli olma özelliğini taşımaktadır. Ayrıca heykelin yanında 60 metre direk uzunluğuna sahip, 216 metrekarelik bir Türk bayrağı dalgalanmaktadır..
        </p>  
    </div>
     <div class="clr"></div>

     <div class="info">
        <h2>Hatilla Vadisi</h2>
        <img src="/images/hatila_vadisi.jpg" alt="">
        <p>
            Gerek ilginç jeolojik ve jeomorfolojik yapısı, gerekse özgün bitki topluluğu, Hatila Vadisi’ne ülkemizde nadir rastlanan bir alan olma özelliğini vermektedir. Ayrıca bu doğal öğelerin bileşimi peyzaj güzellikleri ortaya çıkarmakta ve zengin rekreasyonel potansiyel arz etmektedir. Hatila Vadisi Milli Park sahası, merkez ilçe sınırları içerisinde, Hatila Vadisi'ndeki Hatila Deresi ve birçok yan derelerini içerir. Vadi boyunca değişik kayaç türleri görülmekle birlikte, bu kayaçların hemen hepsi derinlik volkanizmasının ürünüdür.
        </p> 
        <br>
        <p>
            Hatila Vadisi'nin genel karakteri; V tipi, dartabanlı, genç vadi özelliğindedir. Vadi boyunca litolojik farklılıklardan kaynaklanan eğim kırıkları ortaya çıkmıştır. Bu eğim kırıkları, akarsuda şelalelerin oluşumunu sağlamıştır. Vadi yatağının derine aşınmasının, yana doğru açılımından daha kuvvetli olmasından dolayı vadi yamaçlarının eğimi yüzde 80 hatta kimi kesimlerde yüzde 100'e ulaşır. Yamaçların gerek fiziksel parçalanma ve kütle hareketleri gerekse yan dere ve heyelanlarla işlenmesi sonucu vadide çok haşin bir topografya ortaya çıkmıştır. Bu topografya, vadinin orta kesimlerinde kanyon ve boğaz oluşumunu sağlamıştır.
        </p>
        <br>
        <p>
            Vadinin orta ve yukarı ağzında çok zengin ve yoğun olan ve jetatif örtü; bünyesinde çok çeşitli bitki türlerini barındırmaktadır. Sahada 530 çeşit bitki türü mevcuttur. Bunlardan 85 adedi relik-endemik türdür. Bitki türlerinden 50 civarındaki türler ilaç sanayiinde kullanılan bitkilerdir. (Özgür Eminağaoğlu.) Sahada bulunan bitki türlerinden bazıları, ağaç olarak; Ladin, Göknar, Sarıçam,Kayın, Gürgen, Kızılağaç, Meşe, Alıç, Karaağaç, Akçaağaç, Kavak, Kestane, Porsuk ve Ihlamur, Ağaççık olarak; Orman gülü, Fındık, Şimşir, Karayemiş, Üvez, Çalı Olarak; Yaban Gülü, Böğürtlen, Ayı Üzümü, Otsu Bitkiler Olarak da; Çoban Püskülü, Çilek, Eğrelti Otu, Kekik, Mürver ve ısırgan türleri bulunmaktadır.
        </p>
        <br>
        <p>
            Hayvan Türleri Olarak; Memeli Hayvanlardan Dağ keçisi, Sincap, Sansar, Ayı, Domuz, Kurt, Tilki, Tavşan, Çakal, Ceylan, Kuş Türlerinden; Dağ Horozu, Keklik, Serçe, Ağaçkakan, Karatavuk, Atmaca, Bıldırcın, Doğan; Balık Türlerinden; Alabalık ve Sürüngenlerden; Kertenkele, yılan ve Kaplumbağa türleri bulunmaktadır.
        </p> 
    </div>
     <div class="clr"></div>

     <div class="info">
        <h2>Artvin Kültür Evi</h2>
        <img src="/images/artvin_kultur_evi.jpg" alt="">
        <p>
            Ocak taşı yazısında evin Hicrî 1215 (Mîlâdî 1799) yılında Bicanoğlu Yahya Ağa tarafından yaptırıldığı yazmaktadır. Osmanlıca tapu kayıtlarında Artvin'in Orta Mahallesi'nde bir bâb-ı hâne ma'a bağçe (bahçeli konak) olarak geçen ve bir Osmanlı-Türk şaheseri olan yapı aynı muhitte bulunan şimdiki adıyla Orta Mahalle Cami'nin yapımından yaklaşık 16 yıl sonra yapılmıştır. Ocağın sağ ve sol taraflarında yazıları yazan ustaların isimleri yazılıdır ki; taş, duvar ve ağaç üzerinde oymacılık sanatını işleyen, çizerek ve kazarak yazma tekniğini kullanan bu usta zanaatkarlarına o zamanlar “Hakkâk” denildiğinden, dikkat ederseniz yazma fiili de burada “Hakkâ” olarak ifade edilmiştir. Ocağın sağ ve solundaki selvi (ya da servi) ağacı motiflerininse Türk kültüründe özel bir yeri vardır.
        </p> 
        <br>
        <p>
            Geçmişten günümüze doğru Türk kültürünü incelediğimizde ağaç motifinin ne kadar çok kullanıldığını ve kullanımındaki benzerlikleri daha iyi görürüz. İnsan hayatı için özel bir yeri ve önemi olan ve hayat ağacı olan servi motifi Osmanlı'nın zanaatkarları tarafından çinilerde, kilimlerde, ocak taşlarında, mezar taşlarında, çeşmelerde, duvar resimlerinde ve daha birçok yerde çokça kullanılmıştır. Servi ağacının minarelerle olan benzerliği de, bu ağacın Osmanlı kültüründeki yerini sağlamlaştıran etkenlerden biridir. Restorasyonu ve çevre düzenlemesi yapılan Kültür Evi, müstecire kiraya verilmiş olup, yöresel yemeklerin yenilebileceği bir mekandır.
        </p> 
    </div>
     <div class="clr"></div>

     <div class="info">
        <h2>Kafkasör Şenlik Yaylası</h2>
        <img src="/images/kafkasor_yaylasi.jpg" alt="">
        <p>
            Artvin şehir merkezine 8 km. uzaklıktadır ve "Kafkasör Kültür ve Turizm Koruma ve Gelişim Merkezi" içerisinde yer almaktadır. Cennet’den bir köşeye benzetilebilecek kadar doğal bir güzelliğe sahip olan Kafkasör, ağaçların ortasında yer alır. Tertemiz havası, göz kamaştıran doğal güzelliğiyle dinlenmek için oldukça müsat bir yer olan Kafkasör Yaylası’nda konaklamak için ufak boyutlarda, bungalov olarak adlandırılan evler bulunmaktadır.
        </p> 
        <br>
        <p>
            Kafkasöre; tatil yapmak, şehrin stresini üzerinizden atmak gibi amaçlar dışında eğlenmek içinde gidebilirsiniz. Kent ormanında  bir yürüyüş yapıp, alanda bulunan restoranlarda lezzetli yemekler yiyebilirsiniz. Her yıl Haziran ayının son haftasında düzenlenen festivale katılarak, yörenin kültürel ve sanatsal değerlerini öğrenmenin yanında oldukça eğlenceli bir gün geçirebilirsiniz.
        </p>
        <br>
        <p>
            Büyük otobüslerin haricinde küçük otobüs, minibüs ve otomobil ile ulaşım sağlanabilmektedir. Kafkasör Festivali'nin düzenlendiği tarihlerde Belediye Başkanlığına ait minibüsler (dolmuş) sefer yapmaktadır.
        </p> 
    </div>
     <div class="clr"></div>

     <div class="info">
        <h1>YUSUFELİ</h1>
        <h2>İşhan Kilisesi</h2>
        <img src="/images/ishan_kilisesi.jpg" alt=""> 
        <p>
            İşhan Köyü içinde bulunan İşhan Manastırı, kilise ve şapelden oluşmaktadır. 951 tarihli el yazmasına göre kilise; Rahip Khandza’nın (759-861) yeğeni ve öğrencisi Rahip Seba tarafından, Kral Andernese’nin desteği ve maddi katkısı ile yaptırılmıştır. Manastırın yapımına 955 yılında Gürcü Kralı David zamanında başlanmış, 1027 yılında Bagratlı Kralı Magistros tarafından bitirilmiştir.
            Manastır piskoposluk makamı olarak da kullanılmış ve bu görevini 16'ncı yüzyıla kadar (Osmanlıların Artvin ve çevresini ele geçirene kadar) devam ettirmiştir. Osmanlılar Artvin ve çevresini ele geçirdikten sonra manastırın batıya bakan tarafı camiye dönüştürülmüş ve bu sayede yapının harap olması da engellenmiştir. Cami olarak 1983 yılına kadar açık kalmıştır. Her yıl çok sayıda yerli ve yabancı turisti kendisine çeken kiliseye "Kanlı Kilise" de denmektedir.
        </p>  
     </div>
     <div class="clr"></div>

     <div class="info">
        <h2>Barhal Kilisesi</h2>
        <img src="/images/barhal_kilisesi.jpg" alt="">
        <p>
            Yusufeli ilçesi Altıparmak köyündedir. Kilise, 9 ncu Y.Y.da Kral David Magistros zamanında yapılarak Vaftizci Yahya ‘ya adandığı yazılı kaynaklardan anlaşılmaktadır. 1677 yılında Hacı Şerif Efendi tarafından onartılarak camiye çevrilmiştir. Kilise, yontma taş ve kesme taştan yapılan kiremitlerden çatısı bağlanmış, harçsız bir zemine dayanmadan “Lambalı” denilen planda yapılmıştır. 
            Yapı, dıştan 28.40X18.65 cm. boyutlarında, üç nefli bazilikaldir. Gri renkli düzgün kesilmiş taşlarla örtülmüş cepheler güney ve kuzeyde eş boyutlu, doğu ve batıda ortadan yanlara doğru açılan köre kemerlerle hareketlendirilmiştir. Pencere üstündeki alçak kabartma tekniğinde yapılmış bitkisel figürlü süslemeler iyi durumdadır. Yusufeli ilçesinden 30 km.lik yolla gidilmektedir.
        </p>  
    </div>
     <div class="clr"></div>

     <div class="info">
        <h2>Tekkale Kilisesi</h2>
        <img src="/images/tekkale_kilisesi.jpg" alt="">
        <p>
            Yusufeli ilçesi Altıparmak köyündedir. Kilise, 9 ncu Y.Y.da Kral David Magistros zamanında yapılarak Vaftizci Yahya ‘ya adandığı yazılı kaynaklardan anlaşılmaktadır. 1677 yılında Hacı Şerif Efendi tarafından onartılarak camiye çevrilmiştir. Kilise, yontma taş ve kesme taştan yapılan kiremitlerden çatısı bağlanmış, harçsız bir zemine dayanmadan “Lambalı” denilen planda yapılmıştır. 
            Yapı, dıştan 28.40X18.65 cm. boyutlarında, üç nefli bazilikaldir. Gri renkli düzgün kesilmiş taşlarla örtülmüş cepheler güney ve kuzeyde eş boyutlu, doğu ve batıda ortadan yanlara doğru açılan köre kemerlerle hareketlendirilmiştir. Pencere üstündeki alçak kabartma tekniğinde yapılmış bitkisel figürlü süslemeler iyi durumdadır. Yusufeli ilçesinden 30 km.lik yolla gidilmektedir.
        </p>  
        <br>
        <p> Batı cephe, genel düzenlenmesi doğu cephesiyle aynıdır. Ancak, buradaki cephenin alt bölümüne, dikdörtgen planlı narteks eklenmiştir. Cephe her üç nefin bu yöndeki yüzeylerinden oluşmaktadır. Yapının güney cephe düzenlemesi tümüyle kuzey cepheyle aynıdır.Orta nef çift pahlı, yan nefler ise, tek pahlı çatı ile örtülmüştür. Yapının tüm çatısı bozulmuştur. Özellikle orta nefin güney kanadı en çok etkilenen bölümdür. 
            İç mekanda simetrik olarak yerleştirilen sekiz haçvari serbest paye üç nefe ayrılmıştır. Ortadaki nef daha geniş ve yüksek yanlardaki birbirine eşit ölçülere sahiptir. Orta nef beşik tonozla örtülmüştür. Nefin doğusunda dikdörtgen planlı bema yer alır. Bemayı yarım daire şeklinde apsis çevreler. Apsis dışa taşıntı yapmadan, yarım kubbe ile vurgulanmıştır. Apsisin iki yanında ikişer kattan oluşan, düzenlemeleri aynı olan dikdörtgen planlı pastoforion odaları bulunmaktadır. 
            Alt kattan seyyar birer merdivenle çıkılan üst kat pastoforion mekanlarının her biri ikişer dikdörtgen planlı, birer ise armudi formlu hücrelere sahiptir.
        </p>
        <br>
        <p>
            Yapı, çeşitli nedenlerden dolayı, tahribe uğramıştır. Yapıda, zengin olmasa da, mimari plastiğe halen bir bölümü günümüze ulaşan freskli ve doğal boyadan oluşan süslemelere rastlanmaktadır. Cephede kabartma olarak yapılan süslemeler, geçme şeklindeki çeşitli geometrik ve bitkisel motiflerden oluşmaktadır. Kilisenin süsleme açısından önem arz eden freskleri tüm olumsuzluklara rağmen, günümüze ulaşmıştır. Apsiste yer almaktadır. 
            Aziz Nino’nun olabileceği vurgulanan elinde bazilikal planlı bir Kilise ile birlikte sunulan fresko hala canlılığını muhafaza etmektedir.
        </p>
    </div>
     <div class="clr"></div>

     <div class="info">
        <h2>Ciro Şelalesi</h2>
        <img src="/images/ciro_selalesi.jpg" alt="">
        <p>
            Ülkemizin en güzel trekking rotalarından biri olan ve Artvin’in Yusufeli ilçesinde yer alan Kaçkar Dağları Milli Parkı, üç bin metrenin üzerindeki zirveleri, buzul gölleri, şelaleleri, debisi azalmayan dereleri ve endemik bitkileriyle dağcılar ve seyahat acenteleri tarafından bir hayli rağbet görüyor. Özellikle Kaçkarlar’ın arkasında bulunan heybetli Altıparmak Dağları’yla Karmovut, Davut ve Göngörmez Dağları arasında kalan kısım son yıllarda fazlasıyla popüler bir coğrafya haline geldi. 
            Ciro Şelalesi de, bu bahsetmiş olduğumuz trekking rotalarından birinin üzerinde bulunuyor. Ülkemizdeki en yüksek rakımlı şelalelerden biri olan Ciro Şelalesi, Yusufeli’ne 41 km mesafede yer alıyor. Şelaleye ulaşmak için Yusufeli-Sarıgöl-Barhal istikametine doğru asfalt yoldan ilerleyerek, Balhıbar Köyü kavşağından sağdaki stabilize yolu takip ederek Özgüven Köyü’ne gelmeniz gerekiyor. 2 km daha yol gittikten sonra karşınıza İntkor Yaylası çıkacak. Bu noktadan şelale rahatlıkla görülebiliyor. 
        </p>  
        <br>
        <p>
            Keskin bir sırtın üzerinden tam 166 metre yükseklikten dökülen Ciro Şelalesi’nin denizden yüksekliği ise 2 bin 348 metre. Ciro Şelalesi, Altıparmak Dağları’nın güneydoğu tarafında yer alan ve 3 bin 253 metre yükseklikte konumlanan Karataş 2 zirvesiyle, 3 bin 406 metre yüksekliğindeki Gudashevsivrisi arasında çağıldıyor. İntror Yaylası’ndan patika yolu takip ederek 25 dakikalık bir yürüyüşle Ciro Şelalesi’ne ulaşabilirsiniz. Ancak patikanın sert bir eğimle yükseldiğini de belirtelim. 
            Şelaleyi görmek için en uygun zamanlar ise temmuz ve ağustos arası. Ancak siz yine de Doğu Karadeniz’de olduğunuzu unutmayın ve aniden bastırabilecek yağmur ve sise karşı önleminizi alın. Şimdiden keyifli bir tatil geçirmenizi dileriz.
        </p>
    </div>
     <div class="clr"></div>

     <div class="info">
        <h1>ARDANUÇ</h1>
        <h2>Cehennem Dere Kanyonu</h2>
        <img src="/images/cehennem_deresi_kanyonu.jpeg" alt="">
        <p>
            Dünya genelinde önemli bir yer olan Cehennem Deresi Kanyonu ilçe sınırlarındaki kesinlikle görülmesi gereken yerler arasında ilk sıralardadır. İlçe merkezine 7 km uzaklıktadır. Yer yer tek kişi için bile tehlikeli ve zorlu olan geçişleri olsa da muhteşem bir yerdir. Dar aralıklar ve uzun kayalıklar içinden yürürken zaman zaman gökyüzünü görmek zorlaşmaktadır. Kanyonun merkezinde yer alan kayalıklarda mağaralar yer almaktadır. 500 m uzunlukta, 6 m derinlikte ce 70 m genişliktedir. 
            Burada dikkat edilmesi gereken el değmemiş yapıda olduğu için başta yılanlar olmak üzere akrep gibi hayvanlara ev sahipliği etmesidir. O nedenle yürüyüş esnasında sopa tarzı yardımcı araçlarınızın olması faydalı olacaktır. Pek çok trekking tutkunu, Cehennem Deresi Kanyonu'nun anayol üzerindeki engebeli girişini kullanmaktadır. Ancak özellikle kar suları eridiği zaman burada yapılacak aktivitelere dikkat etmek gerekmektedir. Çünkü kanyon içinde sel riski oluşabilmektedir.
        </p>  
    </div>
     <div class="clr"></div>

     <div class="info">
        <h2>Çurisbil Yaylası</h2>
        <img src="/images/curisbil_yaylasi.jpg" alt="">
        <p>
            Temiz havası, serin sularıyla cana can katan yaylalar Ardanuç’un vazgeçilmezlerindendir. İlçe merkezine 15 km. uzaklıktaki Konaklı köyü sınırları içerisinde yer alan Çuruspil yaylası dört tarafı ormanlarla çevrili geniş ova şeklindedir. Her yıl Temmuz veya Ağustos ayları içinde düzenlenen Çuruspil festivali Ardanuç halkının kaynaşmasını sağlamakta ve Ardanuç’u sosyal, kültürel olarak tanıtmaktadır. Ardanuç ilçesine 15 km mesafedeki Konaklı köyü sınırları içerisinde olup minibüs dahil her türlü araçla ulaşım sağlanabilmektedir.
        </p>  
    </div>
     <div class="clr"></div>

     <div class="info">
        <h2>Rabat Kilisesi</h2>
        <img src="/images/rabat_kilisesi.jpg" alt="">
        <p>
            Ardanuç İlçesi'ne bağlı 17 kilometre mesafedeki Bulanık Köyü, Çamlık (Rabat) Mahallesi'nde bulunmaktadır. Yapı yöredeki kiliselerle benzerlik göstermektedir. Ortaçağ döneminde bölgeye hakim olan Bagratlı Krallığı tarafından yaptırıldığı tahmin edilmektedir. Ortaçağ mimarisinde özellikle içteki planı dışa yansıtan üçgen nişler kullanılmıştır. Üçgen nişler bölge mimarisinde çok ender olarak kubbe kasnağında kullanılır. Nişlerin sayılarının pencere açıklarından fazla olmasına bu kilisede rastlanır. Her iki cephesinde kabartma bitki motifi bezeli kesme taşlar bulunmaktadır.
            Diğer adı Rabat olan Bulanık Manastırı'nın 10 veya 11'inci yüzyılda yapıldığı tahmin edilmektedir. Manastır, içerisinde bulunan gizli geçitlerle Bulanık Deresi'ne uzanmaktadır; fakat bu geçitlerin birçoğu birtakım nedenlerden dolayı zarar görmüştür. 16'ncı yüzyıl sonunda terk edilmiştir. Günümüze sadece kilise bölümü ulaşabilmiştir.
        </p>  
    </div>
     <div class="clr"></div>

     <div class="info">
        <h2>Ferhatlı Kalesi</h2>
        <img src="/images/ferhatli_kalesi.jpg" alt="">
        <p>
            Bu kale Ardanuç'un 5. kilometre batısında Ferhatlı (Ahıza) Köyü'nde bulunmaktadır ve Ferhat ile Şirin'in efsanesinin geçtiği söylenmektedir. Kitabesi bulunmayan yapı, Ardanuç Kalesi ile aynı tarihte İberya Kralı Vahtang Gorgasal tarafından V. yüzyılda onarılarak, günümüze ulaşması sağlanmıştır. Daha öncesi ve sonrasına ait önemli bir bulgu bulunamamıştır. Yapı, Ardanuç İlçesi'ne çıkmadan, Ardanuç suyunun kenarında, vadi paralelinde yükselen ana kaya üzerine inşa edilmiştir. Evliya Çelebi Seyehatnamesi’nde “Harbe Kalesi” olarak bahseder. Sur duvarlarının bir kısmı ayaktadır. Moloz taş kullanılarak yapılmıştır. Günümüze harap şekilde ulaşmıştır.
        </p>  
    </div>
     <div class="clr"></div>

     <div class="info">
        <h2>Ardanuç Kalesi</h2>
        <img src="/images/ardanuc_kalesi.jpg" alt="">
        <p>
            Ardanuç Kalesi; Artvin kent merkezinden 39 km uzaklıkta, Ardanuç İlçesi’nın Merkez Mahallesine bağlı Adakale semtinde yer almakta olup kent ve içkaleden oluşmaktadır. Kent bölümü Adakale olarak anılırken, içkale ise Gevhernik Kalesi olarak kayıtlara geçmiş bulunmaktadır.
            Artvin ilinde, kent ve içkaleden oluşan tek kale yerleşmesi burasıdır. Her iki koruma altına alınmıştır. Osmanlı Döneminde bölgede “Ardanuç” ismiyle altın ve gümüş sikkelerin basılmış olmasından dolayı kalenin isminin oradan geldiği düşünülmektedir.
        </p>  
        <br>
        <p>
            Literatüre geçen bilgilere göre kalenin ilk kuruluşu Orta çağ öncesine dayanmaktadır. Çeşitli el değiştirmelerin ardından, MS 5. yüzyılda yeniden onarılarak, bir zaman İberya Krallığı'nın başkenti olarak kullanılmıştır. 6. yüzyılda Sasanilerin, 7. yüzyılda Bizanslıların, 8. yüzyılda ise Abbasilerin kısmi kontrolüne geçtikten sonra, 9. yüzyılda Gürcü Bagratlı Krallığı'nın başkentliğini yapmıştır. Ayrıca bu dönemde aşağı şehir, yani asıl kale- kent oluşturulmuştur.
            12. yüzyılda Gürcü yönetiminin önemli ölçüde Tiflis'e çekilmesiyle kale, Hıristiyan Atabeklerin eline geçmiş, bunlardan I. Şah Tahmasb'a bağlı olarak yönetimi sürdüren II. Keyhüsrev'in (1545-1573) zamanında Erzurum Beylerbeyi Çerkez İskender Paşa (1490-1571) tarafından 13 Haziran 1551 Cuma günü fethedilerek, Osmanlıların sancağı haline getirilmiştir.
        </p>
        <br>
        <p>
            Kent girişini sağlayan anıtsal kapı burcunda bulunan Kanuni Sultan Süleyman dönemine ait Arapça kitabesine göre, Hicri 970'de (M 1563) kale girişi yaptırılmış ve muhtemelen bu dönemde surları tamir ettirilmiştir. 1553/1554 yıllarında İskender Paşa tarafından bugünkü İskender Paşa Camii inşa ettirilmiş ve 1565 tarihli Vakfiyesine göre çeşitli gelir getiren yapılar caminin işlevi için vakfedilmiştir. 17. yüzyılda haziresinde 3 adet türbe, sonrasında ise medrese, hamam ve çeşme yapıları eklenerek külliye haline dönüştürülmüştür. Söz konusu türbelerde, dönemin Çıldır Sancak Beyleri ve aile mensuplarının metfun olduğu bilinmektedir.
        </p>
        <br>
        <p>
            1878'de Rusların eline terk edilen kale, daha önce kaza merkezi iken, 1921'den sonra nahiye olmuştur. 1948 yılında tekrar kaza (ilçe) merkezi olarak işlevini sürdüren kale-kent, 1952 yılında zeminin elverişsizliği ve kaya düşmeleri dikkate alınarak terk edilmeye başlanmış, 1960’lı yılların sonrasında günümüzde olduğu gibi Merkez Mahallesine bağlı semt haline dönüşmüştür. 63 dönümden meydana gelen Adakale semtinde hâlihazırda, eski ve yeni dokudan oluşan konutlarda 135 hanede 450 kişi barınmaktadır. İçkalede ise, Osmanlı döneminden bu yana herhangi bir yerleşme bulunmamaktadır.
        </p>
    </div>
     <div class="clr"></div>

     <div class="info">
        <h2>Porta Manastırı</h2>
        <img src="/images/porta_manastiri.jpg" alt="">
        <p>
            Porta (Pırnallı) Manastırı, Artvin il merkezine bağlı Pırnallı Köyü’nün Bağlık mezrasında bulunmaktadır ve 9'uncu yüzyılda Bagrat krallarından 1.Aşot’un torunu Prens Khaoi Kral Gurgen’in hükümdar olduğu dönemde yapılmıştır. Pırnallı Köyü’nün güneybatısında, iki vadinin arasındaki, kuzeyden güneye doğru alçalan bir sırt üzerine yapılmıştır. Manastır; kilise, şapel, çeşme ve çan kulesinden oluşmaktadır. Etrafında mezraya ait evleri görmek mümkündür. 16'ıncı yüzyılın sonunda terk edilmiştir. Manastır ve manastırı çevreleyen evler, Ortaçağ yerleşme düzenini yansıtan güzel bir örnektir.
        </p>  
    </div>
     <div class="clr"></div>

     <div class="info">
        <h2>Dolishane Kilisesi</h2>
        <img src="/images/dolishane_kilisesi.jpg" alt="">
        <p>
            Merkez İlçeye bağlı Hamamlı Köyü’nde bulunmaktadır. Artvin-Şavşat karayolunun Berta köprüsü mevkiinden kuzeybatı yönüne doğru 6 kilometrelik yol ile gidilmektedir. Kitabesine göre X. Bagratlı Kralı Sumbath tarafından yaptırılmıştır. XVI. yy sonralarında bir bölümü cami olarak da kullanılan manastırdan günümüze sadece kilisesi ulaşmıştır. Manastır, kilisede bulunan kitabelere göre İberya Kralığı’nın Tao-Klardjethie’de 954-958 tarihleri arasında krallık yapmış olun Sumbath tarafından Mimar Gabriel’e yaptırılmıştır. 
            XIV. yüzyıla kadar manastır olarak faaliyetini sürdüren yapı, XVI. yüzyılda camiye dönüştürülmüştür. 1958 yılında kısmen tamir geçirerek son şeklini almıştır. Günümüze ulaşan iki adet kitabesi bulunmaktadır. Manastır olarak inşa edilen yapının günümüzde sadece kilisesi mevcuttur. Yapı dıştan 20.20x13.20 metre ölçülerindeki doğu-batı doğrultusunda dikdörtgen; içten ise serbest haç planına sahiptir. Yapı günümüze sağlam denilebilecek bir şekilde ulaşmıştır. Kilisenin doğu cephesinde pastoforion odaları ve apsisin yüzeyleri bulunmaktadır. 
            Üçgen alınlıklı apsis, cephesinin ekseninde yuvarlak kemerli ve dikdörtgen formlu penceresi bulunmaktadır. Batı cephesi batı haç kolu ve her iki yanında bulunan ek mekanlardan oluşmaktadır. Ekseriyeti yıkılmış olan cephenin üçgen alınlığa sahip olduğu orta ekseninde tahrip olmuş kapısı ve pencereleri bulunmaktadır. Kuzey cepheye gelince bu cephe kuzey haç kolu, prothesis ve yan mekan yüzeylerinden oluşmaktadır. Haç kolları çift pahlı pastoforion odaları ve yanlarda bulunan mekanlar tek pahlı çatılarla örtülmüştür.
        </p> 
        <br>
        <p>
            Yapı süsleme açısından hayli zengindir. Mimari, plastik ve fresko şeklindeki süslemeler mevcuttur. Kabartma şeklinde ayakta duran kral figürünün iki eliyle tuttuğu kilise maketini sunma olayı işlenmiştir. Yine simetrik olarak yerleştirilmiş, birbirine bakışımlı olarak duran melek figürleri bulunmaktadır. Diğer bir kabartma ise üçgen biçimli blok taşın üzerine işlenen insan maskından ibarettir. 
            Yine güney haç kolu cephesinde “Güneş Saati” kabartması bulunmaktadır. Ancak, söz konusu saat sonradan çalınmıştır. İç duvarlarda fresklerle süslenmiştir. Ancak, yapı kiliseden camiye çevrilirken buradaki freskler badana ile kapatılmıştır. Yine yer yer freskli süslemelerin varlığı gözlenmektedir. Beden duvarları dolgu duvar tekniğinde örülmüştür.
        </p> 
    </div>
     <div class="clr"></div>

     <div class="info">
        <h1>ŞAVŞAT</h1>
        <h2>Şavşat Karagöl</h2>
        <img src="/images/savsat_karagol.jpg" alt="">
        <p>
            Karagöl-Sahara Millî Parkı, Türkiye'deki millî park alanlarından birisidir. Artvin'in Şavşat ilçesi sınırları içerisinde yer alan park, Karagöl ve Sahara Yaylası olmak üzere iki ayrı sahadan oluşur.
        </p>
        <br>
        <p>
            Karagöl, Şavşat ilçe merkezinin 45 km. kuzeyinde yer almaktadır. Sahara yaylası ise ilçe merkezine 17 km. uzaklıktadır. Karagöl ve çevresinde genel olarak paleojen ve neojen arazileri yer alır. Kayaçlar genellikle sedimenter kökenlidir. Karagöl ve çevresi yer yer vadilerle yarılmıştır. Bu yarılmalar yörede heyelan ve kütle hareketlerinin aktif olmasına neden olmaktadır. Karagöl, rotasyonel olarak kayan kütlenin gerisindeki çanakta biriken suların meydana getirdiği bir heyelan gölüdür. Göl çevresi ladin ve çamların meydana getirdiği yoğun ormanlarla kaplıdır. Ormanlarla çevrili olan Karagöl, ender manzara güzelliklerine sahiptir. Ayrıca gölün kuzeydoğusundaki Bagat mevkii ve çevresinde çim kayağı pisti niteliğine sahip alanlar vardır.
        </p> 
        <br>
        <p>
            Sahara yaylasının, yörenin genel olarak örtü bazaltlarından meydana gelen bir jeolojik yapısı vardır. Örtü bazaltlarının sıyrıldığı yerlerde tersiyer arazisi ortaya çıkar. Yer yer derin vadilerle parçalanan yörede eğim değerleri oldukça yüksektir. Sahara, bu eğimli arazide 1700–1800 m.lerde yer alan sınırlı düzlüklerdendir. Orman örtüsü, ladin ve göknarlardan meydana gelmiş olup alt zonlarda sarıçam da bulunur. Yörede antropojen step karakterinde sahalar geniş alanlar kaplar. Kocabey Yaylası ve çevresinde alpin zona ait bitki türleri yer alır.
        </p>
        <br>
        <p>
            Laşet deresi kenarında 1700-1800 metrelerde kademeli olarak yer alan düzlükler aynı zamanda "Sahara Pancarcı Şenlikleri"nin yapıldığı sahadır. Bu şenliklere ilçe dışında oturan yöre insanları da katılarak bölgeye iç turizm açısından ekonomik katkı sağlamaktadır. Sahanın sahip olduğu bu rekreasyonel potansiyelin ve doğal güzelliklerinin korunması amacıyla 3766 hektarlık kısmı 1994 yılında Millî Park kapsamına alındı. Millî Parkın Karagöl kesiminde kır gazinosu olarak kullanılan ve 12 yataklı konaklama hizmeti veren bir de tesis bulunmaktadır.
        </p> 
    </div>
     <div class="clr"></div>

     <div class="info">
        <h2>Arsiyan Yaylası ve Gölleri</h2>
        <img src="/images/arsiyan_yaylasi.jpg" alt="">
        <p>
            Arsiyan Yaylası kuzeyinde ve batısında Gürcistan sınırı, güneyinde Ilıca Köyü, güney doğusunda Pınarlı Köyü, Cindağı, doğusunda ise Posof (Kol Köyü) bulunur. Arsiyan yaylası otuyla, suyuyla, balığıyla diğer yaylalardan farklıdır. Ayrıca tuz kayaları kömür madeni ve irili ufaklı çok sayıda çermik vardır. Yaylaların büyük nimeti turfanda meyveleri kekre, mozi, mesğal, jol da bol bulunur. Ayrıca gezilerde toplanan güzel kokulu Negolara (sarı cennet çiçekleri) lezzetli ve faydalı çorbası olan pancarının da ayrı bir bolluğu vardır.
        </p> 
        <br>
        <p>
            Arsiyan gölleriyle ve eski yerleşimleriyle de ünlüdür. Göller Bölgesi'nde Postanın Gölü diye adlandırılan bir göl vardır. Hemen yanında Posta Karakolu diye ifade edilen bir yer vardır. Burada Cumhuriyet'ten önce askeri amaçla bir karakolun bulunduğu dilden dile ulaşmıştır. Boğa Gölü Arsiyan Yaylası'nda göller bölgesindedir.
        </p> 
    </div>
     <div class="clr"></div>

     <div class="info">
        <h2>Satlel Kalesi</h2>
        <img src="/images/satlel_kalesi.jpg" alt="">
        <p>
            Şavşat İlçesi Söğütlü Mahallesi'nde bulunmaktadır. Plan tipi açısından, Bagratlı kalelerine benzemektedir. Osmanlılar Dönemi'nde de kullanılan kalenin sur duvarlarının büyük bir bölümü ayaktadır. İçinde sarnıç ve şapel kalıntıları bulunmaktadır. Yapının kitabesi bulunmadığından, kesin olarak hangi tarihte inşa edildiği bilinmemektedir. Plan ve mimari özellikleri bakımından, Bagratlı Krallığı kalelerine benzemektedir. Bu benzerlik dikkate alınarak, IX. yüzyılda inşa edilmiş olduğu söylenebilir.
        </p> 
        <br>
        <p>
            Kale, Artvin-Şavşat karayolu üzerinde, Şavşat ilçe merkezine yaklaşık 2 kilometre kala, Söğütlü Mahallesi sınırları içerisinde, yüksek bir ana kayanın üzerine kurulmuştur. Kale toplam olarak, 3360 metrekarelik alana sahiptir. Kalenin kuzeyden batıya doğru devam eden bölümünde, surlar yok denecek kadar azdır. Doğudan başlayıp, batı ucuna kadar devam eden çevresinde ise, yaklaşık 13.00 metreye kadar yükselen 4 adet ve dikdörtgen formdaki, silindirik burçlarla, bunların yarısına kadar çıkan surlar yer almaktadır. 
            İç mekanda, kalenin güneybatı surunda, dışa burç şeklinde yansıyan, 6.10x 5.35 metre ölçülerinde, 15 metre yüksekliğinde ki silindirik planlı kule, karşımıza çıkmaktadır. Asıl mekandan günümüze, 8.00x 4.80 metre ölçülerinde, dikdörtgen planlı ve üstü iki pahlı çatılı şapel kalıntısı ile hemen kuzeybatısında ana kayaya oyulan bir sarnıç ulaşmıştır.
        </p>
        <br>
        <p>
            Kalenin doğu yönünde, birbirine bitişik olarak düzenlenmiş, 2.4 m genişliğinde, dikdörtgen planlı, üstü tonozla örtülmüş iki burç yer almaktadır. Orta duvarında dışa açılan küçük bir pencere bulunmaktadır. Hemen yanındaki mekanda ise, 6.70x 3.75 metre ölçüsünde, 0,85 metre genişliğinde, dikdörtgen formlu, kapı yer almaktadır. İç kısmı bozulan ve üst duvarları yıkılan kule, yaklaşık 7.00 metre yüksekliktedir. Kalenin tüm birimlerinde moloz taş ve kireç harcı kullanılmıştır.
        </p> 
    </div>
     <div class="clr"></div>

     <div class="info">
        <h2>Balık Gölü</h2>
        <img src="/images/balık_golu.jpg" alt="">
        <p>
            Artvin’in Şavşat ilçesinde bulunan Balıklı Göl kamp alanının Artvin şehir merkezine olan uzaklığı, 96 kilometredir. Şehir merkezinden yapacağınız yolculuk 2 saat 15 dakika sürecektir. Kamp alanının Şavşat ilçe merkezine olan uzaklığı ise; 27,9 kilometredir. Balıklı Göl bulunduğu Pınarlı köyüne olan mesafesi ise; 6,8 kilometredir. Balık Göl’e toplu taşıma araçlarıyla ulaşım sağlanamamaktadır. Bu yüzden kendi aracınızı kullanmanız veya aracınız yok ise; araç kiralaması yapmanız gerekmektedir.
            Şavşat ilçe merkezine giden yol üzerinde; Köprüyaka ve Elmalı bölgelerini geçtikten sonra, Şavşat’a girmeden sola giden yola sapın ve düz devam edin. İlk olarak; Ciridddüzü’nü geçeceksiniz. Yol üzerinde hiçbir yol ayrımına sapmadan düz devam edeceksiniz. Veliköy Bucağı’nı geçtikten sonra, Pınarlı köyüne varacaksınız. Pınarlı köyü çıkış yolunu izleyeceksiniz. Yol üzerinde Demirkapı - Balık Gölü’ne ait mini tabelayı göreceksiniz.
        </p>  
    </div>
     <div class="clr"></div>

     <div class="info">
        <h2>Maden Köyü</h2>
        <img src="/images/maden_koyu.jpg" alt="">
        <p>
            Eski ismi ile Bazgiret olarak adlandırılan ve yeni ismi ile Maden Köyü olarak geçen köy; Artvin, Şavşat İlçesi'ne bağlıdır. Kesin olarak bilinmemekle birlikte, Bazgiret adının vadideki bitki örtüsünden esinlenerek verildiği tahmin edilmektedir. Diğer bir olasılık ise vadiye ilk yerleşen ailenin şimdiki Çimen soyadı yani gürcüce ise Bezgi-yent olarak geçen soyun olması sonucu, Bazgiret adının bu aile adından türemiş olabileceği de söylenebilir. Karadeniz Bölgesi'nın, Artvin ili, Karçal Dağları doğusunda Şavşat ilçe hudutlarında İmerhev olarak da adlandırılan yörededir. Köy adı ile adlandırılan Maden Köyü deresi 2500 metre yükseklikteki Kotela dağında doğar, tamamı 5 şelaleden oluşan Maden Köyü şelalelerınden sonra köy arazısini bölerek köyün kuzeyinden doğusundaki Çağlayan Köyüne akar.
        </p>
        <br>
        <p>
            Maden Köyü üç tarafı kaya ve ormanlarla çevrili bir vadidedir. Şavşata uzaklığı 27 kilometre ve ortalama rakım farkı 1900 metre yüksekliktedir. Imerhev bölgesinin bütün tipik özelliklerini Maden Köyü'nde bulmak mümkündür. Köyün, zengin su kaynaklarinin sebep olduğu engebelli bir arazı yapısına sahiptir. Karadeniz ikliminin hakim olduğu yörede iç kesimlere doğru, yer yer Doğu Anadolu bölgesi tesirlerinin de görüldüğü bir geçiş iklimi göze çarpar. Bu ve yükseklikteki değişkenliğe bağlı olarak bitki örtüsünde de tam bir çeşitlilik mevcuttur. Öyle ki, bir saatlik bir yaya yolculuğunda inanılmaz çeşitliliği bir arada yaşamak mümkündür. Kesin bilgilerin olmamasi ile birlikte, ilk yerleşim belirtileri Cağlayan-Maden yolu üzerinde mevcut olan Kale ve Sazgirel sırtındaki gözetleme veya dini inançlarla ilişkili olarak kullanilmasi amacı ile yapılmış olan ve şimdi yalnız temelleri bulunan ve bir yığın durumda olan yapının inşasından sonra, o zamanlarda bir orman durumunda olan bu vadiye ilk yerleşimin yaklaşık 1000 yıl önce başladiği tahmin edilebilir.
        </p>  
    </div>
     <div class="clr"></div>

     <div class="info">
        <h2>Yavuzköy Seyir Terası</h2>
        <img src="/images/yavuzkoy_teras.jpg" alt="">
        <p>
            Şavşat ilçesine 4 km uzaklıktaki Yavuzköy, Artvin'den Ardahan istikametine yol alan misafirlerimizi bir eşine kartpostallarda rastlayabileceğiniz bir manzara ile uğurlar sizi. Yavuzköy isminin Milli Mücadele sırasında göstermiş olduğu kahramanlıktan aldığı söylenir.
        </p>  
    </div>
     <div class="clr"></div>

     <div class="info">
        <h2>Papart Vadisi</h2>
        <img src="/images/papart_vadisi.jpg" alt="">
        <p>
            Papart Deresi (Göknar Akarsuyu) Vadisi Karçal Dağları; Önemli Doğa Alanı (ÖDA) sınırları içerisinde bulunan bir doğal alandır. Büyük ölçüde volkanik kayaçlardan oluşan bir dağ sisteminin parçası olan Karçal Dağları Önemli Doğa Alanı’nın doğusundadır. 
            Vadinin güneyindeyse bir başka ÖDA olan Yalnızçam Dağları Önemli Doğa Alanı bulunur. Karçal Dağları Önemli Doğa Alanı bitki örtüsü haritası Doğu Karadeniz ılıman kuşak karışık yapraklı ormanlarının en iyi örneklerini barındıran bölgenin en önemli özelliği yoğun ormancılık faaliyetlerinden uzak kalmış doğal yaşlı ormanları içermesidir. 
            Alan, ani yükseklik değişmeleriyle ortaya çıkan ekosistem çeşitliliği, yüksek endemizm oranı ve zengin yaban hayatıyla dikkat çeker. Bölge, çoğunlukla bozulmadan kalmış yaprak döken ve iğne yapraklı ormanlarını,boylu çalı topluluklarını, yüksek dağ çayırlarını, sarp kayalık ve dağ zirve bitki topluluklarını içerir. 400-1.300 metre arası karışık, 1.500-2.300 metre arasında ise iğne yapraklı ormanlar baskındır. Karçal Dağları Önemli Doğa Alanı Bölgenin Biyolojik Çeşitliliği Papart Deresi (Göknar Akarsuyu) havzası değerlendirilirken Karçal Dağları ekosisteminden ayrı olarak düşünülemez ve Karçal Dağları ÖDA’sının bir parçası olarak değerlendirilir.
        </p>  
    </div>
     <div class="clr"></div>

     <div class="info">
        <h1>BORÇKA</h1>
        <h2>Borçka Karagöl</h2>
        <img src="/images/borcka_karagol.jpg" alt="">
        <p>
            Artvin Merkez’e 57 km, Borçka’ya 25 km uzaklıkta bulunuyor Borçka Karagöl. Dünyanın en güzel gölleri listesine kesinlikle girmesi gerektiğini düşündüğümüz Borçka Karagöl, Karadeniz’in saklı kalmış cennetlerinden sadece bir tanesi. 
            Artvin’in Klaskur (Aralık) Köyü yakınlarında yer alan Borçka Karagöl, aslında bir heyelan gölü. 1900’lü yılların başında, Klaskur olarak bilinen yaylanın yakınında bulunan bir tepenin kayması sonucu, Klaskur Deresi’nin önünü kapatması ile meydana gelmiş Borçka Karagöl. 
            14 Ağustos 2002’de Bakanlar Kurulu tarafından tabiat parkı ilan edilen Borçka Karagöl 368 hektar, göl ve çevresi ise 5 hektar alana sahip. Borçka Karagöl Milli Parkı tabelasını gördüğünüzde, sizi 6 km’lik parke taşlı bir yol bekliyor olacak. Yolun taşlık olması gözünüzü korkutmasın, yol boyu öyle manzaralarla karşılaşacaksınız ki, ağzınız açık kalacak. Yol kenarında akan şelaleler ve inci gibi dizili yemyeşil ağaçlar, adeta rüyadaymışsınız hissiyatı yaratacak. Borçka Karagöl’e 5-10 km uzaklıkta konaklama yapabileceğiniz pek çok pansiyon yer alıyor. Bununla birlikte dilerseniz milli park içerisine çadır da kurabiliyorsunuz. Şimdiden keyifli bir tatil geçirmenizi dileriz.
        </p>  
    </div>
     <div class="clr"></div>

     <div class="info">
        <h2>Macahel</h2>
        <img src="/images/macahel.jpg" alt="">
        <p>
            Artvin’in Borçka ilçesine bağlı altı ayrı köyden oluşuyor Macahel. Ülkemizin dokunulmamış nadir ormanlık alanlarından biri olması sebebiyle Macahel, özellikle doğa aşıkları için fazlasıyla özel bir rota. Camili ismiyle de bilinen Macahel’in böylesine el değmemiş bir doğaya sahip olmasının sebebi ise bölgeye ulaşımın oldukça zor olması. Kar bir kere Macahel’in toprağına değdi mi, altı ay yerden kalkmıyor. Hatta eskiden hastalar Gürcistan üzerinden Türkiye’deki hastanelere getirilirmiş. O zamanlara göre yollar biraz daha düzgün olsa da, kış mevsimi boyunca Macahel tarifsiz bir yalnızlığa bürünüyor. 
            Macahel’de bulunan Karçal Dağları, Türkiye ile Gürcistan arasında doğal bir sınır oluşturuyor. Zaten bölge nüfusunun büyük bir kısmı da Gürcülerden oluşuyor. Eskiden bölgeye giriş – çıkışlar izne tabi tutuluyormuş ancak şimdi daha serbest hale gelmiş durumda. Bir zamanlar sadece yaban hayatını incelemek için gelen bilim adamlarını ağırlayan Macahel, bugünlerde kısa bir süreliğine de olsa dünyayla bağını koparmak isteyen doğaseverleri de misafir ediyor. Eğer siz de zaman zaman dünyayla ilişiğinizi kesmek isteyenlerdenseniz, Macahel sizin için doğru bir rota olacaktır. Hopa ya da Trabzon’a uçakla geldikten sonra, Borçka’daki caminin önünden kalkan servislere binerek Macahel’e ulaşabilirsiniz. Şimdiden huzurlu bir tatil geçirmenizi dileriz.
        </p>  
    </div>
     <div class="clr"></div>

     <div class="info">
        <h2>Maral Şelalesi</h2>
        <img src="/images/maral_selalesi.jpeg" alt="">
        <p>
            Doğu Karadeniz’in en dikkat çekici doğal güzelliklerinden biri olan Maral Şelalesi, sizlere hiç bilmediğiniz bir dünyanın kapılarını açıyor. Maçahel Vadisi içinde bulunan Maral Şelalesi, cennetin yeryüzündeki parçalarından biri… Artvin’in en görülesi yerleri arasındaki bu doğa güzelliğine ulaşırken sizleri vadinin en güzel yüzleriyle tanıştıracak. Camili Köy merkezinden yürüyerek gidebilirsiniz Maral Şelalesi’ne. Ulaştığınız an fotoğraflamaya başlayacak ve en şelalenin her noktasını ölümsüzleştirmek isteyeceksiniz. Doğu Karadeniz’in saf güzellikleri arasındaki Maral Şelalesi’nde yüzme fırsatınız da bulunuyor
        </p>  
    </div>
     <div class="clr"></div>

     <div class="info">
        <h2>Muratlı Cami</h2>
        <img src="/images/muratli_cami.jpg" alt="">
        <p>
            Borçka Muratlı Köyü’nde yer almaktadır. Mahfile giriş sağlayan kapının üzerindeki kitabeye göre yapı, Hicri 1262 Miladi 1846 yılında, Ahmet Usta (Aslan oğlu) tarafından inşa edilmiştir. Yine üzerindeki kitabelerine göre, Hicri 1263 Miladi 1847 tarihinde Uzunhasan Zade Hüseyin Alemdar tarafından minberi, Sağıroğlu Hüseyin Ağa tarafından da mahfil katı yaptırılmıştır. Yöredeki Rus işgali zamanında iç mekanda meydana gelen tahripler nedeniyle, onarım gören camiinin orijinal ahşap minaresi 1979 yılında yeniden yaptırılmıştır. Bunların dışında halkın katkılarıyla, kısmi onarımlar geçiren camii, ibadete açık bulunmaktadır.
        </p>
        <br>
        <p>
            Kuzeyde iki katlı son cemaat yeri, doğu yönünde, iki katlı jandarma karakolu, minaresi bulunmaktadır. Ana mekan dıştan, 15.25x12.80 metre ölçülerinde, kareye yakın dikdörtgen plana sahiptir. Minaresi ve bodrumu dışında, tüm yapı ahşaptır. Doğu cephesi, altındaki bodrum katı, kuzeydeki son cemaat yeri ve ana mekanın bu yöndeki yüzeylerinden meydana gelmiştir. Güney cephesi, yine bodrum katı ve ana mekandan meydana gelmektedir. Batı cephesi, doğu cephesinde izlenen üç mekanın ortak yüzeylerini içermektedir. Giriş bölümünü teşkil eden kuzey cephesinin dışa yansıyan kısmında, bodrumun yüzeyi, iki katlı son cemaat yeri ve minare kaidesi yer almaktadır. Yapı, dıştan kırma çatıyla örtülmüştür. İç mekanın en önemli süslemeli bölümü ajur tekniğiyle ele alınan minberdir. Giriş kapısı ve minberi ağaç oymalı çeşitli motiflerden ve süslemelerden oluşmaktadır. Cephelere sonradan sürülen yağlı boya, yapını orijinalliğini bozmuştur. Ancak zengin süslemeli harimin halen vernikle korunan birimleri, büyük bir kazançtır. Yapı, geç devir Osmanlı camileri içinde, bölgeye özgü zengin ağaç oyma süslemeleri açısından önemlidir.
        </p>  
    </div>
     <div class="clr"></div>

     <div class="info">
        <h2>Karçal Dağları</h2>
        <img src="/images/karcal_daglari.jpg" alt="">
        <p>
            Beyazsu Yaylası, Gorgit Yaylası, Klaskur Yaylası yaylaları ile birlikte yöredeki her köyün bir yaylası bulunmaktadır. Türkiye ile Gürcistan arasında yer alan dağlarda yer alan bu yaylalar, geçit kuşlarının göç yolları üzerinde bulunması, endemik bitki çeşitliliği ve uygun trekking parkurları ile Artvin’deki görülebilecek yerlerdendir. İl merkezine 25 kilometre ile 65 kilometre arası uzaklıkta olan bu yaylalara Artvin merkezinden kiralanacak bir araçla ulaşım sağlanabilir. Türkiye'nin kuzeydoğu ucunda, Artvin ili sınırları içinde kalan dağ silsilesi. Borçka ile Şavşat ilçelerini birbirinden ayırır. Bu dağlar, Çoruh ve Berta Vadileri ile Gürcistan sınırına kadar uzanır. En yüksek yeri 3.428 metredir. Buzul ve buzul göllerinin de bulunduğu Karçal Dağları, özellikle trekkingciler için gözde yerlerdendir. Gürcistan sınırında yer alan Karçal Dağları biyolojik çeşitlilik açısından Türkiye’nin en önemli yerlerindendir.
        </p>  
    </div>
     <div class="clr"></div>

     <div class="info">
        <h1>HOPA</h1>
        <h2>Orta Hopa Cami</h2>
        <img src="/images/orta_hopa_cami.webp" alt="">
        <p>
            Artvin’in ibadet mekanları arasındaki Orta Hopa Camii, şehrin gezi alanlarından biridir. 19. yüzyılda yapıldığı tahmin edilen cami, günümüzde ibadete açıktır. Caminin yapılışı ve kim tarafından yaptırıldığı kesin olarak bilinmemektedir. Orta Hopa Camii 1994 yılında restore edilmiştir. Caminin tavan döşemeleri ve kubbesi gerçekten görülmeye değerdir. Mimari açıdan göz dolduran cami, Artvin gezinize dahil olabilecek yerler arasında.
        </p>  
    </div>
     <div class="clr"></div>

     <div class="info">
        <h1>MURGUL</h1>
        <h2>Damar Karagöl</h2>
        <img src="/images/damar_karagol.jpg" alt="">
        <p>
            Murgul İlçesi sınırları içerisindeki Damar Beldesi sınırları içerisinde bulunan göl önemli doğal alanlar içerisinde yer almaktadır. 2 bin 600 rakımlı tepe üzerinde bulunan Karagöl, Artvin'in saklı kalmış doğal güzelliklerinden bir tanesidir. 
        </p>  
    </div>
     <div class="clr"></div>

     <div class="info">
        <h2>Delikli Kaya Şelalesi</h2>
        <img src="/images/delikli_kaya.jpg" alt="">
        <p>
            Delikli Kaya Şelalesi, Artvin ilinin Murgul ilçesindeki Başköy köyünde yer alan bir şelaledir. İlçe merkezine 10 kilometre uzaklıktaki şelale, kayanın içindeki 4 metre çaplı bir oyuktan akmaktadır. Şelalenin aktığı oyuğun şekli yüzüğe benzediği için şelaleye ormanın yüzüğü de denmektedir. Rakımı 760 metre olan şelalenin yüksekliği 7 metredir
        </p>  
    </div>
     <div class="clr"></div>

     <div class="info">
        <h1>ARHAVİ</h1>
        <h2>Çifte Köprü</h2>
        <img src="/images/cifte_kopru.jpg" alt="">
        <p>
            18'nci yüzyılda yapıldığı tahmin edilen Ortacalar Kemer Köprüleri, Arhavi ilçesinin Ortacalar Köyü´ne 2,5 kilometre mesafede, Küçükköy ve Arılı yol ayrımında birbirine dik olacak şekilde planlanmıştır. İki köprü de birbirine benzemektedir ve tek gözden oluşmaktadır. Yolları düz değil, eğimlidir.
        </p>  
    </div>
     <div class="clr"></div>

     <div class="info">
        <h2>Mençuna Şelalesi</h2>
        <img src="/images/mencuna_selalesi.jpg" alt="">
        <p>
            Arhavi İlçesi'ne 17 kilometre uzaklıkta Küçükköy Kamilet mezrası mevkiindedir. Şelaleye, araç yolundan ayrıldıktan sonra 1 saatlik patika yolla ulaşılmaktadır.
        </p>  
    </div>
     <div class="clr"></div>

 </div>

   <footer class="footer"></footer>
</body>
</html>